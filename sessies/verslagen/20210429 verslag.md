Aanwezig: Pano Maria, Finn Tiebout, Arjen Santema (Kadaster), Gerald Groot Roessink (DUO), Kees Trautwein (Logius), Koos Boersma (IHW); Marc van Opijnen, Hans Overbeek (KOOP), Pieter van Everdingen (PLDN), Jan Willem van Veen (BegrippenXL), Viyanti Ramdhiansing, Jos van der Arend (Kennisnet).

Belangrijk voor het doel van deze werkgroep is wat wij nu precies willen. Skos is zelf al goed beschreven en voor het maken van ontologieÃ«n zijn er verschillende handboeken, zoals recent https://tno-data-science.gitbook.io/repro/ van TNO. Toch blijkt binnen deze context dat er nog steeds aspecten zijn waar je verschillend mee om kunt gaan. Zoals we hier als vooral vertegenwoordigers van overheden bij elkaar zitten, hebben we allemaar hetzelfde doel: aan de mensen en bedrijven die gebruik maken van onze diensten duidelijk maken waar we het over hebben. Als we dezelfde dingen op dezelfde manier gaan doen, is dit een stap op weg naar een begrijpelijker overheid. Bovendien zijn er in de huidige wereld steeds meer verbindingen tussen de verschillende domeinen. 

Zo heeft het Kadaster een thesaurus met alle begrippen die in de Basisregistratie Kadaster (BRK) worden gebruikt. Binnen het Kadaster is deze thesaurus naast die voor de BAG, BRT, BGT en andere landelijke voorzieningen onderdeel van de Kadaster catalogus. Maar binnen het DSO is deze thesaurus onderdeel van de DSO catalogus en als basisregistratie onderdeel van de stelselcatogus voor de basisregistraties. En als Kadaster data wordt gebruikt voor onderzoeken naar de locaties van bijvoorbeeld scholen, raakt het ook het onderwijsdomein. Het helpt dan heel erg als al dit soort overheidscatalogi interoperabel zijn.

Als gezamenlijk doel zien we een gedeeld toepassingsprofiel op skos. Onderwerpen die worden benoemd zijn:
* omgaan met voorkeurstermen
* Omgaan met synoniemen en zoektermen
* Omgaan met definitie en uitleg
* Omgaan met semantische relaties
* Verbinden van begrippen in thesauri uit verschillende domeinen.

Afspraken:
* Om de discussie voor de volgende keer wat meer structuur te geven zijn voor al deze onderwerpen issues aangemaakt (zie hierboven bij Issues in de menubalk). Dit maakt het mogelijk om ook tussen de bijeenkomsten in discussie te voeren. In de bijeenkomsten kunnen we dan idealiter 'het net ophalen'.
* Het resultaat van deze discussie moet beklijven in een 'toepassingsprofiel' voor een thesaurus in skos. Ook een niet-linked data profiel voor bijvoorbeeld een api is hierbij aan de orde.
* De tekst voor een toepassingsprofiel kunnen we gezamenlijk schrijven in een groeidocument in deze repostory. Het resultaat kunnen we publiceren als een ReSpec pagina.
* De volgende bijeenkomst is op 20 mei van 15:00 tot 17:00 uur.
